Njatjeta, dhe faleminderit për interesin e treguar për Shërbimet Re të Mozilla-s. Gëzohemi që na shkruani!

Shërbimet Re janë një grup i tërë projektesh! Mjaft prej tyre mund të gjenden te https://github.com/mozilla-services dhe mbulojnë një larmi të gjerë gjuhësh dhe teknologjish. Mënyra më e mirë për t’u përfshirë është të hidheni te një nga kanalet IRC të projekteve tona dhe të filloni të bëni pyetje (i ri me irc-në? Shihni http://irc.mozilla.org). Te kanalet e famshëm përfshihen:

Firefox Accounts: #fxa
Heka: #heka
Sync: #sync
MLS: #geo
Push Services: #push
Programim në përgjithësi: #introductions

Nëse nuk keni në mendje ndonjë projekt, ose nuk jeni të sigurt ku të drejtoheni, nuk ka problem! Thjesht hidhuni te #services-dev dhe të pranishmit aty mund t’ju japin piketa. Mos harroni që inxhinierët tanë gjenden në të katër anët e globit, ndaj mund mos jenë gjithmonë të pranishëm kur i doni - jepuni ca kohë për përgjigjet.

Mos ngurroni të më shkruani dy rreshta, nëse keni probleme apo pyetje të tjera - Në IRC jam telliott, ose te telliott@mozilla.com

Pres të dëgjohemi,
Toby
