Pozdravljeni!

Veseli nas, da vas zanima delo za Mozillo. Mozilla je neprofitna organizacija, ki razvija programsko opremo v odprtokodni skupnosti, zato jo v pretežnem delu sestavljajo prostovoljci. Mozilla Slovenija pa je neformalna skupnost prostovoljnih sodelavcev Mozille, ki živimo v Sloveniji.

Ukvarjamo se z lokalizacijo programske opreme, programiranjem, grafičnim oblikovanjem, podporo uporabnikom, pisanjem blogov, aktivni smo na družbenih omrežjih, prirejamo brezplačne izobraževalne delavnice, skratka delujemo na mnogih področjih, zato bi bili veseli vaše pomoči.

Delo poteka na daljavo, komuniciramo preko elektronske pošte in občasno Skypa, po potrebi pa se tudi sestanemo v živo. Če ste zainteresirani za sodelovanje, vas z veseljem dodamo na naš dopisni seznam, kjer se bomo pogovorili o nadaljnjih korakih sodelovanja.

Lep pozdrav,
Mozilla Slovenija
